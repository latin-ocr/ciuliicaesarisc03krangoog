284 DE BELLO ClVILI

sed interpellatum adventu Caesaris profugisse. ita duo·
bus temporibus Ephesiae pecuniae Caesar auxilium tulit.

item constabat Elide in templo Minervae repetitis atque
enumeratis diebus, quo die proelium secundum Cacsar
fecisset, simulacrum Victoriae, quod ante ipsam Miner-
vam collocatum esset et ante ad simulacrum Minervae
spectavisset, ad valvas se templi limenque convertisse.
eodemque die Antiochiae in Syria bis tantus exercitus
clamor ct signorum sonus exauditus est, ut in muris
armata civitas discurreret. hoc item Ptolemaide accidit
Pergami in occultis ac reconditis templi, quo praeter
sacerdotes adire fas non est, quae Graeci ddum appel-
lant, tympana sonuerunt. item Trallibus in templo
Victoriae, ubi Caesaris statuam consecraverant, palma
per eos dies [intecto] inter coagmenta lapidum ex
106 pavimento exstitisse ostendebatur. Caesar paucos dies
in Asia moratus, cum audisset Pompeium Cypri visum,
coniectans eum Aegyptum iter babere propter necessi-
tudines regni reliquasque eius loci opportunitates cum
legione una, quam se ex Thessalia sequi iusserat, et
altera, quam ex Achaia a Q. Fufio legato evocaverat,
equitibusque DCCC et navibus longis Rhodiis X et
Asiaticis paucis Alexandriam pervenit. in his erant
legionibus bominum milia tria CC; reliqui vulneribus cx
proeliis et labore ac magnitudine itineris confecti con·
sequi non potuerant. sed Caesar confisus fama rerum
gestarum infirmis auxiliis proficisci non dubitaverat ae-
que omnem sibi locum tutum foro existimans. Alexan·
driac de Pompei morte cognoscit atque ibi primum e
nave egrediens clamorem militum audit, quos rex in op-
pido praesidii causa reliquerat, ct concursum ad se fieri
videt, quod fasces anteferrentur. in boc omnis multi-
tudo maiestatem regiam minui praedicabat. hoc sedato
tumultu crebrae continuis diebus ex concursu multitu·
dinis concitationes fiebant, compluresque milites huius
107 urbis omnibus partibus interficiebantur. quibus rebus
animadversis legiones sibi alias cx Asia adduci iussit,
quas ex Pompeianis militibus confecerat. ipse enim

 

